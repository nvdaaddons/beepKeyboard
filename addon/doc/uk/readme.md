# Beep Keyboard #

* Автор: David CM
* Завантажити [стабільну версію][1]
* Завантажити [версію в розробці][2]
* Сумісність з NVDA: від 2018.2 до 2019.2

Цей додаток дозволяє користувачеві налаштувати відтворення звукових сигналів
на деяких подіях клавіатури в NVDA. 

## Можливості

Цей додаток надає функції, які можна використовувати для адаптації поведінки
клавіатури NVDA:

* Звуковий сигнал для великих літер при увімкненому caps lock: якщо цю
  функцію увімкнено, NVDA видаватиме звуковий сигнал, коли ви вводитимете
  символи з увімкненим caps lock. Більше не робіть помилок через регістр
  літер!
* Звуковий сигнал при введенні символів з натиснутим shift: за допомогою
  цієї функції NVDA подасть звуковий сигнал, якщо ви введете символ із
  натиснутим shift.
* Звуковий сигнал при перемиканні клавіш: з цією функцією NVDA видаватиме
  високий сигнал, якщо клавішу-перемикач увімкнено, або низький, якщо
  вимкнено. Будь ласка, зауважте, що у «Центрі легкого доступу» Windows є
  вбудований сигнал під час перемикання клавіш. Ця функція належно працює,
  якщо ви не користуєтеся розкладкою клавіатури Laptop.
* Оголошувати перемикання клавіш: лише за умови, що звуковий сигнал при
  перемиканні клавіш увімкнено. Ви можете увімкнути або вимкнути оголошення
  про перемикання клавіш в NVDA.
* Звуковий сигнал на вказаних символах: NVDA видаватиме сигнали на всіх
  символах, які ви вкажете у розширених налаштуваннях.
* Вимкнути звукові сигнали у полях введення паролів: цю функцію початково
  увімкнено для запобігання ризиків, пов’язаних з безпекою. Вимкніть її,
  якщо хочете чути звукові сигнали у полях для введення паролів.

## Вимоги

Ви повинні використовувати NVDA 2018.2 чи новішу.

## Встановлення

Встановлюється лише у вигляді додатка для NVDA.

## Як користуватися

Для вмикання чи вимикання функцій увійдіть до налаштувань NVDA і оберіть категорію beep keyboard. У цій категорії можна налаштувати усі функції, які підтримує цей додаток.

* «Звуковий сигнал для великих літер при увімкненому caps lock» початково
  увімкнено.

Якщо вам потрібно більше налаштувань, відкрийте діалог розширених
налаштувань, який містить такі параметри:

* Ігнорувати символи із натиснутим shift: на усіх вказаних тут символах не
  відтворюватиметься звуковий сигнал, якщо вони введені з натиснутим
  shift. Можна використовувати екрановані послідовності, наприклад, «\t» для
  табуляції чи «\r» для повернення каретки.
* Завжди видавати звукові сигнали на таких символах: вкажіть тут усі
  символи, при потраплянні на які ви хочете чути сигнали. Дозволено
  використовувати екрановані послідовності, наприклад, «\t» для табуляції,
  «\r» для повернення каретки.
* Виберіть звук для налаштування: ви можете налаштувати параметри для всіх
  звуків. Виберіть тут один і встановіть параметри в наступних текстових
  полях. При зміні вибору NVDA подасть звуковий сигнал для поточного
  вибраного звуку з поточними параметрами, встановленими в діалозі.
* Висота звукового сигналу: встановлює висоту для поточного звукового
  сигналу.
* Довжина звукового сигналу: встановлює довжину для поточного звукового
  сигналу.
* Гучність звукового сигналу: встановлює гучність для поточного звукового
  сигналу.
* Тестувати звук: ця кнопка дозволяє почути звучання вибраного звуку з
  вказаними параметрами.
* Натисніть кнопку «Гаразд» для збереження налаштувань або «Скасувати» для
  відхилення змін.

[[!tag dev stable]]

[1]: https://addons.nvda-project.org/files/get.php?file=beepkeyboard

[2]: https://addons.nvda-project.org/files/get.php?file=beepkeyboard
