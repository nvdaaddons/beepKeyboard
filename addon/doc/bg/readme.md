# Звукови сигнали от клавиатурата (Beep Keyboard) #

* Автор: David CM
* Изтегляне на [стабилна версия][1]
* Изтегляне на [тестова версия][2]
* Съвместимост с NVDA: от 2018.2 до 2019.2

Тази добавка позволява на потребителя да конфигурира NVDA да издава звукови
сигнали при определени клавиатурни събития.

## Възможности

Тази добавка предоставя следните функции, които можете да използвате за
пригаждане на поведението на NVDA с клавиатурата:

* Звуков сигнал за главни букви, когато Caps Lock е включен: ако тази
  функция е включена, NVDA ще издаде звуков сигнал, когато въвеждате главни
  букви при включен Caps Lock. Не правете повече грешки с въвеждането на
  главни букви!
* Звуков сигнал за въвежданите символи при натиснат Shift: с тази функция
  NVDA ще издаде звуков сигнал, ако въведете символ с натиснат клавиш Shift.
* Звуков сигнал при промяна на състоянието на превключващите клавиши: с тази
  функция NVDA ще издаде звуков сигнал с по-висок тон при включване на
  функция с превключващ клавиш и звуков сигнал с по-нисък тон при изключване
  на функция с превключващ клавиш. Моля, обърнете внимание, че Windows има
  функция за звуково известяване при включване/изключване на функции с
  превключващите клавиши, вградена в "Центъра за улеснен достъп". Тази
  вградена функция работи добре, ако не използвате настройката на NVDA за
  работа с лаптоп клавиатурна подредба.
* Съобщаване на промяната в състоянието на функциите на превключващите
  клавиши: само когато е включена опцията "Звуков сигнал при промяна на
  състоянието на превключващите клавиши". Можете да включите или изключите
  съобщаването от NVDA на състоянието на превключващите клавиши.
* Звуков сигнал за определени символи: NVDA ще издаде звуков сигнал за
  всички символи, които сте задали в разширените настройки.
* Изключване на звуковите сигнали в полетата за пароли. Тази функция е
  включена по подразбиране, с цел да се избегнат рисковете за
  сигурността. Изключете я, ако искате да чувате звуковите сигнали в
  полетата за пароли.

## Изисквания

Изисква NVDA 2018.2 или по-нова.

## Инсталиране

Просто я инсталирайте като всяка друга добавка за NVDA.

## Употреба

За да включите или изключите дадени функции, отидете в настройките на NVDA и изберете категорията "Звукови сигнали от клавиатурата". В тази категория можете да конфигурирате всички поддържани от добавката функции.  

* Функцията "Звуков сигнал за главни букви, когато Caps Lock е включен" е
  включен по подразбиране.

Ако се нуждаете от повече настройки, отворете диалоговия прозорец с
разширените настройки, който съдържа следните опции:

* Игнорирани символи при натиснат Shift: всички символи тук ще бъдат
  игнорирани при издаване на звуков сигнал при натиснат Shift. Позволени са
  последователности за избягване, напр. "\t" за табулация, "\r" за връщане
  на каретката.
* Винаги да се издават звукови сигнали за следните символи: задайте тук
  всички символи, за които искате NVDA да издава звукови сигнали. Позволени
  са последователности за избягване, напр. "\t" за табулация, "\r" за
  връщане на каретката.
* Избор на тон за конфигуриране: можете да конфигурирате параметрите за
  всички тонове. Изберете един от тях и задайте параметрите в следващите
  текстови полета. При промяна на избора, NVDA ще издаде звуков сигнал за
  текущо избрания тон с текущите параметри, зададени в диалоговия прозорец.
* Височина на тона: височина на тона за текущо избрания тон.
* Дължина на тона: дължина на тона за текущо избрания тон.
* Сила на звука за тона: сила на звука за текущо избрания тон.
* Изпробвай тона: този бутон ви позволява да възпроизведете звукова мостра с
  текущо зададените параметри.
* Натиснете бутона "OK", за да запазите промените в настройките или "Отказ",
  за да ги отхвърлите.

[[!tag dev stable]]

[1]: https://addons.nvda-project.org/files/get.php?file=beepkeyboard

[2]: https://addons.nvda-project.org/files/get.php?file=beepkeyboard
